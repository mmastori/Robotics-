
Η  εκπαιδευτική πρακτική που παρουσιάζεται  αποτελεί μέρος μιας διδακτικής πρότασης και  παρέμβασης που  σχεδιάστηκε και υλοποιείται  για το Erasmus+ project  KA1 " Little scientists take action about environmental issues", ενώ μέρος των δραστηριοτήτων παρουσιάζεται και στο eTwinning Project  " Nature and Environment in the World of Eric Carle" το οποίο υλοποιείται τη σχολική χρονιά 2022-23 στο πλαίσιο της διάχυσης του παραπάνω προγράμματος και στο οποίο συμμετέχουν νηπιαγωγεία από Πορτογαλία, Ιταλία, Τουρκία, Βουλγαρία  και Ελλάδα.  Περιλαμβάνει  διδακτικές προτάσεις υλοποίησης δραστηριοτήτων STEM και εισαγωγής στην Εκπαιδευτική Ρομποτική, σε μια  προσπάθεια  εκμάθησης  προγραμματισμού και  ανάπτυξης  της υπολογιστικής σκέψης στην προσχολική εκπαίδευση μέσω διασφάλισης  της ανθεκτικότητας του οικοσυστήματος: Προστασίας  του φυσικού περιβάλλοντος, των οικοσυστημάτων του και των ροών του οικοσυστήματος. Οι δραστηριότητες που αναπτύσσονται υποστηρίζουν  14ο στόχο   από τους 17 της αειφόρου ανάπτυξης που αναφέρεται στη ζωή στο νερό  καθώς όπως αναφέρεται στην ιστοσελίδα των Ηνωμένων Εθνών «Οι ωκεανοί του κόσμου και τα συστατικά τους στοιχεία όπως η θερμοκρασία, η χημεία, τα ρεύματα και η θαλάσσια ζωή, είναι αυτοί που δίνουν ώθηση στα παγκόσμια συστήματα κάνοντας τη Γη κατοικήσιμη για την ανθρωπότητα». Ο στόχος μεταξύ άλλων επιδιώκει «Έως το 2025, πρόληψη και σημαντική μείωση όλων των μορφών θαλάσσιας ρύπανσης, ιδίως της ρύπανσης από χερσαίες δραστηριότητες, συμπεριλαμβανομένων των θαλάσσιων απορριμμάτων και της ρύπανσης από θρεπτικές ουσίες». Τα παιδιά προσχολικής ηλικίας μπορεί να είναι αρκετά μικρά για να ασχολούνται με την περιβαλλοντική υποβάθμιση, είναι όμως αρ" Little scientists take action about environmental issues"κετά μεγάλα για να εκτιμήσουν την ομορφιά του κόσμου και ν’ αρχίσουν ν’ αναπτύσσουν καλές συνήθειες (Spodek et al.,1991). Όταν το παιδί είναι πολύ μικρό αναπτύσσει κάποιες ηθικές συνήθειες με τη στήριξη των ενηλίκων του περιβάλλοντός του, ( Λιθοξοΐδου Λ.,2006).Η εκπαίδευση από μικρή ηλικία μπορεί να διευκολύνει στην ανάπτυξη θετικών στάσεων και αξιών, στην εξοικείωση των παιδιών με ζητήματα που αφορούν το φυσικό κεφάλαιο του πλανήτη με συμπεριφορές και δράσεις που διαφυλάσσουν το φυσικό κεφάλαιο και τη φυσικό ισορροπία.  (ΙΕΠ).Εξέχουσα σημασία έχει η μύηση των παιδιών στην αίσθηση «του ανήκει» στο περιβάλλον, η καλλιέργεια της αντίληψης ότι κάθε άτομο αποτελεί τμήμα του περιβάλλοντος. Αυτό μπορεί να επιτευχθεί με την πολύτιμη  βοήθεια των εκπαιδευτικών οι οποίοι οφείλουν να τα βοηθήσουν και να τους δώσουν τα απαραίτητα εφόδια για να  κατανοήσουν τις προκλήσεις και να αναλάβουν δράση με τη συμμετοχή σε συνεργατικές δράσεις και πρακτικές που μπορούν να οργανωθούν και να υλοποιηθούν μέσα από την πλατφόρμα του eTwinning
Σκοπός της προτεινόμενης διδακτικής παρέμβασης  είναι μέσα από την αξιοποίηση της θεματικής ενότητας  «Νοιάζομαι, σκέφτομαι και δρω για το βυθό  που αγαπώ» τα παιδιά    να εμπλουτίσουν τις γνώσεις τους για  τα θαλάσσια  οικοσυστήματα, να εξοικειωθούν με έννοιες όπως ρύπανση της θάλασσας, απειλούμενα ζώα της θάλασσας, να ενημερωθούν και να ευαισθητοποιηθούν για περιβαλλοντικά ζητήματα, μέσα από την υλοποίηση δραστηριοτήτων προσαρμοσμένων στο επίπεδο και στα ενδιαφέροντα της ηλικίας τους.  Να αναπτύξουν γνώσεις, δεξιότητες και  θετικές , φιλικές περιβαλλοντικές στάσεις μέσω  των μαθηματικών, των φυσικών επιστημών και της τεχνολογίας,  να εργαστούν και να ζήσουν  ως ενεργοί και υπεύθυνοι πολίτες με τρόπο που προστατεύει το περιβάλλον, τόσο στο παρόν όσο και για τις μελλοντικές γενιές.
Ανάλογα με επιμέρους μαθησιακές περιοχές  που εμπλέκονται κάθε φορά αξιοποιούνται διάφορες διδακτικές στρατηγικές. Καταλληλότερες διδακτικές στρατηγικές για την προσέγγιση ζητημάτων Περιβαλλοντικής Εκπαίδευσης είναι εκείνες που αναδεικνύουν τις διασυνδέσεις ανάμεσα στις γνώσεις και τις εφαρμογές στην καθημερινή ζωή, αναπτύσσουν την προσωπική ενδυνάμωση, κινητοποιούν διαδικασίες ενσυναίσθησης  και ενεργού εμπλοκής των παιδιών, ωθούν σε ανάληψη πρωτοβουλιών δράσης. Αναφέρουμε το σχέδιο εργασίας, τις διερευνήσεις, την επίλυση προβλήματος, την προσομοίωση, το θεατρικό παιχνίδι και τη δραματοποίηση, τη μελέτη περίπτωσης και την έρευνα πεδίου. Οι δραστηριότητες που επιλέχθηκαν είναι ενταγμένες στα θεματικά πεδία της Γλώσσας και Επικοινωνίας, των ΤΠΕ, της Προσωπικής και Κοινωνικής Ανάπτυξης, των Θετικών Επιστημών και της Δημιουργίας, Έκφρασης και Κινητικής Αγωγής, σύμφωνα με το Νέο Πρόγραμμα Σπουδών για την Προσχολική Εκπαίδευση (2021), ώστε να αξιοποιηθεί  το ιδιαίτερο ενδιαφέρον και η φυσική περιέργεια των μικρών παιδιών να κατανοήσουν τον φυσικό κόσμο και τα φυσικά φαινόμενα, και να εισαχθούν σταδιακά στον επιστημονικό τρόπο σκέψης. Να  δημιουργηθούν  ευκαιρίες για μαθησιακές εμπειρίες στο πλαίσιο διερευνήσεων και επίλυσης προβλήματος, που διευκολύνουν την κατανόηση εννοιών και την οικειοποίηση της επιστημονικής μεθόδου.
1.ΑΝΑΛΥΤΙΚΗ ΠΕΡΙΓΡΑΦΗ ΔΙΔΑΚΤΙΚΗΣ ΠΟΡΕΙΑΣ- Περιγραφή των Δραστηριοτήτων  υλοποίησης της διδακτικής πρακτικής
Το μοντέλο διδακτικού σχεδιασμού το οποίο προτείνεται να αξιοποιηθεί για την ανάπτυξη των δραστηριοτήτων του διδακτικού σεναρίου είναι το 5Ε (Bybee et al., 2006) (Πεντέρη κ.συν., 2021), όπως προτείνεται από το Νέο Πρόγραμμα Σπουδών για την Προσχολική Εκπαίδευση, με πέντε φάσεις ανάπτυξης δραστηριοτήτων: α. Εξοικείωση: Δραστηριότητες κατά τις οποίες επιδιώκεται η επαφή των παιδιών με το θέμα, η ενεργοποίηση του ενδιαφέροντος και η ανάπτυξη προβληματισμού σε σχέση με τα ζητήματα που παρουσιάζονται. , β. Επισκόπηση: Δραστηριότητες με τις οποίες τα παιδιά αναζητούν και επεξεργάζονται τις πληροφορίες και αξιοποιούν τα εργαλεία που τους χρειάζονται για να έρθουν σε επαφή με τις έννοιες και να αναπτύξουν δεξιότητες που θα χρησιμοποιήσουν στις επόμενες δραστηριότητες. γ. Επεξήγηση: Δραστηριότητες στις οποίες δίνονται ευκαιρίες στα παιδιά να παρουσιάσουν τον τρόπο με τον οποίο εργάζονται εφαρμόζοντας και αξιοποιώντας όλες τις γνώσεις και δεξιότητες με τις οποίες εργάστηκαν στην προηγούμενη φάση, δ. Εμπλουτισμός: Δραστηριότητες με τις οποίες τα παιδιά έχουν ευκαιρίες να εφαρμόζουν και να εξασκούν τις γνώσεις και τις δεξιότητες που έχουν κατακτήσει ή να εμβαθύνουν σε αυτές με δραστηριότητες κλιμακούμενης δυσκολίας και ε. Εκτίμηση: Δραστηριότητες αυτοαξιολόγησης-ετεροαξιολόγησης και αξιολόγησης της πορείας και εργασίας των παιδιών. Οι δραστηριότητες αφορούν στις εξής κατηγορίες: 
Α. Δραστηριότητες  προγραμματισμού χωρίς τη χρήση υπολογιστή
Η ενότητα αυτή περιλαμβάνει δραστηριότητες μέσα από τις οποίες θα γίνει προσπάθεια τα παιδιά να  προσεγγίσουν βασικές αρχές δομημένου προγραμματισμού όπως η ακολουθία, η επιλογή και η επανάληψη με βιωματικό τρόπο μέσα από το παιχνίδι και την κίνηση. Η ενότητα αυτή περιλαμβάνει  τις εξής  υποενότητες:
 1.Παιχνίδια κατεύθυνσης στο χώρο χρησιμοποιώντας το σώμα τους ως σημείο αναφοράς για την κατανόηση των εννοιών μπροστά-πίσω, δεξιά-αριστερά.
  2 Δημιουργία λαβύρινθων σε διάφορα επίπεδα δυσκολίας και με χρήση διαφορετικών υλικών, για την εξερεύνηση των γνώσεων των παιδιών σχετικά με την έννοια της διαδρομής  ακολουθώντας οδηγίες εκτέλεσης εντολών 
3. Παιχνίδια κωδικοποίησης διαδρομής  με τη δημιουργία  αυτοσχέδιων επιτραπέζιων παιχνιδιών.
4. Δημιουργία, αναπαραγωγή, επέκταση  μοτίβων με χρήση διαφόρων υλικών
5.. Τοποθέτηση αντικειμένων  σε τετραγωνισμένα περιβάλλοντα, εισάγοντας την έννοια των συντεταγμένων .
6. Φύλλα εργασίας για την ανίχνευση των πρότερων γνώσεων των παιδιών, σε διάφορα επίπεδα δυσκολίας αλλά και για την αξιολόγηση των γνώσεων που έχουν κατακτήσει.
Β. Εισαγωγή στις βασικές δεξιότητες προγραμματισμού μέσα από τη χρήση εφαρμογών στον υπολογιστή
https://studio.code.org/ 
https://makepixelart.com/free  
https://www.terrapinlogo.com/emu/beebot.html
https://photodentro.edu.gr/v/item/ds/8521/11286?fbclid=IwAR0w4HJLbhlLAvk5LQ4qPY3HBI333Lpo_tbwj9nr1K4c0FXDo4NkICThxIA
Γ. Δραστηριότητες   κατασκευής και  προγραμματισμού με Robots
Οι μαθητές, έχοντας  εξοικειωθεί με το περιβάλλον και τα βασικά δομικά στοιχεία της γλώσσας προγραμματισμού, καλούνται μέσω του εικονογραφημένου οδηγού δραστηριοτήτων,  να   συναρμολογήσουν, να πειραματιστούν με ανοιχτό λογισμικό και ανοιχτό υλικό, να κατασκευάσουν απλές ρομποτικές κατασκευές και να τις εφοδιάσoυν με  δυνατότητες κίνησης. 
Δ..STEM  Activities 
Διεξαγωγή πειραμάτων φυσικής και χημείας με τη χρήση  απλών  υλικών,   μέσα από διαδικασίες διερεύνησης δίνοντας τη δυνατότητα στα παιδιά να διαμορφώσουν τις πρώτες ιδέες και ερμηνείες για έννοιες και φαινόμενα του φυσικού κόσμου
-κατασκευή διοράματος βυθού με συνεργατικό σχεδιασμό στην εφαρμογή https://jamboard.google.com/https://jamboard.google.com 
-Stem challenges:1)κατασκευές με υλικά από πλαστικό, 2) τρισδιάστατες κατασκευές και συνθέσεις με lego bricks που θα τοποθετηθούν στην μακέτα όπου θα κινηθούν τα robots και θα απεικονίζουν στοιχεία και ζώα του βυθού

Επιδιωκόμενοι στόχοι: 
Να εντοπίζουν και να περιγράφουν θέσεις, διευθύνσεις και διαδρομές στο χώρο ως προς διαφορετικά συστήματα αναφοράς με τη χρήση απλών χωρικών εννοιών.
Να αναπτύσσουν στάσεις και κοινωνικές δεξιότητες (αυτονομία, συνεργασία, επιχειρηματολογία, αίσθημα προσφοράς, ευελιξία και καινοτομία).
Να συνεργάζονται μέσα από παιγνιώδεις δραστηριότητες εκπαιδευτικών λογισμικών ή / και διαδικτυακών εφαρμογών,  να εκτελούν απλές μαθηματικές πράξεις, να παίζουν παιχνίδια με τα σχήματα, να αναγνωρίζουν, να περιγράφουν και να συμπληρώνουν ακουστικά και οπτικά μοτίβα κ.ά.
Να αναπτύξουν αβίαστα μέσα από ένα πλαίσιο παιχνιωδών και ευχάριστων δραστηριοτήτων δεξιότητες ψηφιακού γραμματισμού.
 Να αποκτήσουν την ικανότητα κρίσης, λήψης αποφάσεων και επίλυσης προβλήματος με τη βοήθεια  προγραμματιζόμενων παιχνιδιών, ανοιχτού τύπου λογισμικών και οπτικών γλωσσών προγραμματισμού προσαρμοσμένων στις ικανότητες των παιδιών.
Να «διαβάζουν» απλά σύμβολα ,σχεδιαγράμματα, χάρτες, πολυτροπικά κείμενα. 
Να πραγματοποιούν και να ανακατασκευάζουν  κατασκευές απλών τρισδιάστατων συνθέσεων από εικόνες, σχέδια ή άλλες αναπαραστάσεις 
Να κατασκευάσουν  ρομπότ  ακολουθώντας οδηγίες και να δίνουν εντολές προγραμματισμού.
Να σχεδιάζουν οικείους απλούς χάρτες και διαδρομές (του σχολείου, της γειτονιάς], που επεκτείνονται βαθμιαία σε ευρύτερα πλαίσια {του χωριού, της περιοχής, της χώρας τους, της Μεσογείου, της Ευρώπης) ,με τη χρήση χειραπτικού  εποπτικού υλικού και ψηφιακού.  
Να αναγνωρίσουν ότι ο άνθρωπος μπορεί να διαταράξει ή να διαφυλάξει την ισορροπία της φύσης, και να υιοθετήσουν στάσεις και συμπεριφορές που συμβάλλουν στην προστασία του περιβάλλοντος.
Να αναγνωρίσουν τις σχέσεις αλληλεξάρτησης ανάμεσα στους ζωντανούς οργανισμούς και το περιβάλλον στο οποίο ζουν.
Να αποκτήσουν απαραίτητες γνώσεις ώστε να κατανοήσουν τα προβλήματα που υπάρχουν στα θαλάσσια οικοσυστήματα. 
Να συνειδητοποιήσουν  την  αναγκαιότητα να   συμμετέχουν  στην ανάπτυξη κατάλληλων δράσεων για την επίλυση των περιβαλλοντικών προβλημάτων.
Να  αποκτήσουν  δεξιότητες  για την επίλυση περιβαλλοντικών προβλημάτων, να κατανοήσουν την έννοια της βιοποικιλότητας  και την ανάγκη ύπαρξης των απειλούμενων ειδών

Διδακτικές Τεχνικές:
 Εισήγηση, Διάλογος, Ερωτοαποκρίσεις, Αξιολόγηση, Επίδειξη, Παιχνίδι ρόλων
Οργάνωση της τάξης:
 Εργασία σε ομάδες, ατομική εργασία, ολομέλεια της τάξης
Υλικά : 
Οικοδομικό υλικό, πλαστικά τουβλάκια σε διάφορα μεγέθη, πλαστικοποιημένες καρτέλες σε διάφορα μεγέθη και χρώματα, χαρτιά, μαρκαδόροι, γωνιά υπολογιστή, βιντεοπροβολέας, διαδραστικός πίνακας,γωνιά υπολογιστή, βιντεοπροβολέας, διαδραστικός πίνακας, Robots ( BeeBot, Lego Wedo 2.0, Kids First Coding & Robotics) που ήδη υπάρχουν στο σχολείο από προηγούμενες δράσεις, μακέτα δύο και τριών διαστάσεων, καρτέλες με τις εντολές του Robot, τρισδιάστατες κατασκευές που δημιουργούνται  από τα παιδιά, χάρτες, παζλ, LEGO® Education SPIKE™ Essential, Lego, tablet, υλικά για πειράματα (διάφανα πλαστικά δοχεία και ποτήρια, κουταλάκια, σόδα, αλάτι, χρώμα ζαχαροπλαστικής, νερό, κακάο, πέτρες, κοχύλια, άμμος, αλάτι, αυγά, βάζα γυάλινα) , παραμύθια και ιστορίες που αναφέρονται στο βυθό και στη θάλασσα, έντυπα και ψηφιακά,κανσόν χαρτόνια Α4.

2. ΑΝΑΛΥΣΗ ΔΙΔΑΚΤΙΚΟΥ ΣΕΝΑΡΙΟΥ
Σύντομη περιγραφή
 Σύμφωνα με δημοσκόπηση  της Act for Earth, η μόλυνση των θαλασσών, είναι το μεγαλύτερο περιβαλλοντικό πρόβλημα στην χώρα μας καθώς η πλειοψηφία των πολιτών,  ανησυχούν για την κατάσταση των θαλασσών και του βυθού στην Ελλάδα. Οι ελληνικές θάλασσες απαιτούν την προσοχή μας, καθώς η ανθρώπινη δραστηριότητα επηρεάζει τη ζωή και το υποθαλάσσιο περιβάλλον. Η άνοδος της θερμοκρασίας στην Ανατολική Μεσόγειο είναι ήδη σημαντική και διαδραματίζει σημαντικό ρόλο στη γενικότερη κατάσταση του ελληνικού βυθού. Περίπου 3.760 μετρικοί τόνοι πλαστικών πλέουν αυτήν τη στιγμή στη Μεσόγειο Θάλασσα, από τις ακτές και την επιφάνειά της μέχρι τον βυθό της, σύμφωνα με πρόσφατη ελληνική επιστημονική μελέτη.Η πλαστική ρύπανση έχει επιπτώσεις σε όλα τα επίπεδα της θαλάσσιας βιοποικιλότητας, συμπεραίνουν οι ερευνητές του Ινστιτούτου Ωκεανογραφίας του Ελληνικού Κέντρου Θαλασσίων Ερευνών (ΕΛΚΕΘΕ), οι οποίοι έκαναν τη σχετική δημοσίευση στο περιοδικό Θαλάσσιας Επιστήμης «Frontiers in Marine Science», με επικεφαλής τον δρα Κώστα Τσιάρα. Ένα από τα πιο εμβληματικά είδη των μεσογειακών και ελληνικών θαλασσών είναι ίσως η  χελώνα καρέτα σύμφωνα με wwf.gr Οι κυριότερες απειλές που αντιμετωπίζει στην Ελλάδα είναι η οικολογική υποβάθμιση των οικοσυστημάτων που τη φιλοξενούν όπως: η οικιστική και τουριστική ανάπτυξη των παραλιών ωοτοκίας, ο τεχνητός φωτισμός που αποπροσανατολίζει τα μικρά, η διάβρωση των παραλιών και η κλιματική αλλαγή που απειλεί τα παραθαλάσσια οικοσυστήματά και τις παραλίες ωοτοκίας. Η παγίδευση σε αλιευτικά εργαλεία, οι τραυματισμοί από ταχύπλοα αλλά και η ηθελημένη θανάτωση από ορισμένους ψαράδες αποτελούν κάποιους επιπλέον ανθρωπογενείς κινδύνους.
Προετοιμασία -διερεύνηση προβλήματος
 Για να ενεργοποιηθεί το ενδιαφέρον και η προσοχή τους, να προετοιμαστούν και να προβληματιστούν, ώστε να εμπλακούν ενεργά στη μαθησιακή διαδικασία τα παιδιά, επιλέγεται   ως αφόρμηση τα παραμύθι «Η μικρή χελώνα και η θάλασσα» της Becky Davies . Με τη διατύπωση κατάλληλων ερωτήσεων ανοικτού και κλειστού τύπου, που απευθύνονται στα παιδιά και αφορούν την αρχή, τη μέση, και το τέλος του παραμυθιού  διαπιστώνουμε αν έχουν κατανοήσει την ιστορία   της μικρής χελώνας, καθώς μέσα από αυτή τα παιδιά  θα μάθουν πώς η ρύπανση επηρεάζει τη θαλάσσια ζωή. Για την ανίχνευση των πρότερων γνώσεων θα δημιουργηθεί ένα ερωτηματολόγιο στο google forms. Στη συνέχεια θα δημιουργηθεί ένα ημιδομημένος  συνεργατικός  εννοιολογικός χάρτης  στην εφαρμογή coggle.it, ώστε οι μαθητές να εμπλακούν ενεργά στη διαδικασία της μάθησης, να  επεξεργαστούν τις  πληροφορίες, να οργανώσουν τις ιδέες τους και να οργανωθούν οι βασικές έννοιες και  πληροφορίες, τις οποίες θα διδάξουμε. 

 Υλοποίηση-κατασκευή 
 Η θαλάσσια χελώνα στέλνει ένα μήνυμα στα παιδιά, καθώς διαπιστώνει επικίνδυνες αλλαγές στο βυθό από τη ρύπανση, που την κάνουν να ανησυχεί για τα μικρά της χελωνάκια και ζητάει τη βοήθεια τους.  Αποφασίζουμε να ανταποκριθούμε στο μήνυμα και να βοηθήσουμε τη χελώνα καρέτα να εξασφαλίσει ένα βιώσιμο μέλλον. Μέσα από το google earth πραγματοποιούμε ένα εικονικό ταξίδι …..και δημιουργούμε τη μακέτα μας. Επόμενη ενέργεια είναι να κατασκευάσουμε το υποβρύχιο ρομπότ της  Lego Education Spike Essential Set ,Underwater Quest και να ζητήσουμε απο τη Beebot και τη  Sammy Kids First Coding and Robotics Challenge Kit   που έχουμε στην τάξη μας, να συνδράμουν και να συνεργαστούν μαζί μας  σε μια προσπάθεια καθαρισμού του βυθού, ώστε να μην κινδυνεύσουν τα μικρά χελωνάκια.
Διάχυση -αξιολόγηση
Η αξιολόγηση του προγράμματος και η παρακολούθηση της μαθησιακής εξέλιξης των παιδιών , θα πραγματοποιηθεί με φύλλα εργασίας και  Κουίζ, αντιστοιχίσεις, παιχνίδια λέξεων και άλλες διαδραστικές δραστηριότητες που θα  δημιουργηθούν στις εφαρμογές https://wordwall.net ,https://learningapps.org ,https://www.google.com/slides . H διάχυση του προγράμματος θα γίνει μέσα από τα σχολικά ιστολόγια, https://blogs.sch.gr/3niptrilof/ ,το ιστολόγιο του Erasmus+ project  KA1 Erasmus+ project   " Little scientists take action about environmental issues", το προσωπικό εκπαιδευτικό ιστολόγιο https://kindergartengreece.blogspot.com, το Πανελλήνιο Σχολικο Δίκτυο, και μέσα από παρουσιάσεις των παραγόμενων αποτελεσμάτων στις εφαρμογές https://www.storyjumper.com ,https://app.genial.ly/ ,https://www.canva.com , στην εκπαιδευτική ομάδα Nature and environment in the world of Eric Carle https://www.facebook.com/groups/553010343327320 . 

ΠΡΟΤΕΙΝΟΜΕΝΟΣ ΕΞΟΠΛΙΣΜΟΣ ΠΟΥ ΘΑ ΧΡΕΙΑΣΤΟΥΜΕ

LEGO® Education SPIKE™ Essential
https://www.skroutz.gr/s/30537575/Lego-Education-Spike-Essential-Set-%CE%B3%CE%B9%CE%B1-6-%CE%B5%CF%84%CF%8E%CE%BD-45345.html  €350.00
Lego Creator 3-in-1: Dolphin & Turtle για 6+ ετών https://www.skroutz.gr/s/33832923/Lego-Creator-3-in-1-Dolphin-Turtle-%CE%B3%CE%B9%CE%B1-6-%CE%B5%CF%84%CF%8E%CE%BD-31128.html  7,91€
Lego Classic 90 Years Of Play για 5+ ετών
ttps://www.skroutz.gr/s/35590071/Lego-Classic-90-Years-Of-Play-για-5-ετών-11021.html  40 €


